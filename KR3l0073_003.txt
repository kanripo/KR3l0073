# -*- mode: mandoku-view; -*-
#+TITLE: 獨醒雜志
#+DATE: 2015-08-24 23:39:32.282903
#+PROPERTY: ID KR3l0073
#+PROPERTY: BASEEDITION WYG    
#+PROPERTY: JUAN 卷三
<pb:KR3l0073_WYG_003-1a>¶
欽定四庫全書¶
　獨醒雜志卷三　　　　　宋　曽敏行　撰¶
東坡北歸至嶺下偶肩輿折杠求竹於龍光寺僧恵两¶
大竿且延東坡飯時寺無主僧州郡方令徃南華招諸¶
未至公遂留詩以寄之詩云斫得龍光竹兩竿持歸嶺¶
北萬人㸔竹中一滴曹溪水漲起江西十八灘謂贑石¶
也東坡至留數日將發舟一夕江水大漲贛石無一見¶
越日而至廬陵舟中見謝民師因謂曰舟行江漲遂不¶
<pb:KR3l0073_WYG_003-1b>¶
知有贑石此吾龍光詩䜟也民師問其故東坡舉以詩¶
之本末¶
秦少㳺賀方回相繼以歌詞知名少游有詞云醉卧古¶
藤隂下了不知南北其後遷謫卒於藤州光華亭上方¶
回亦有詞云當年曽到王陵鋪皷角悲風千嵗遼東回¶
首人間萬事空後卒於北門門外有王陵鋪人皆以為詩¶
䜟云¶
秦少游之子湛自古藤䕶喪北歸其壻范温候於零陵¶
<pb:KR3l0073_WYG_003-2a>¶
同至長沙適與山谷相遇温淳夫之子也淳夫既沒山¶
谷亦未弔其子至是與二子者執手大哭遂以銀二十¶
両為賻湛曰公方為逺役又安䏻有力相及且某歸計¶
亦粗辦願復歸之山谷曰爾父吾同門友也相與之義¶
幾猶骨肉今死不得預殮塟不得徃送負爾父多矣是¶
姑見吾不忘之意非以賄也湛不敢辭既别以詩寄二¶
子有曰昔在秦少游許我同門友又曰范公太史僚山¶
立乃先逹又曰徃時髙交友宰木既樅樅今我二三子¶
<pb:KR3l0073_WYG_003-2b>¶
事業在燈忩今集中載晩泊沙走筆寄秦處度范元實¶
五詩是也前軰於死生交友之義如此¶
紹興庚辰殿試上取特奏名進士試卷閱之一日御小¶
殿召對讀問云鶴鳴却寫作隺鳴嗚呼却冩作鳴呼何¶
也臨川人李徳逺浩時以删定官充對讀即啟云臣讀¶
至此亦竊疑之然以其本正如此不敢改易甞以針穿¶
記其側乞宣正本審驗上令取視之果如其言稱歎徳¶
逺之精宻者久之¶
<pb:KR3l0073_WYG_003-3a>¶
客舍中有題詩一聨云水向石邉流處冷風從花裏過¶
來香或云唐人詩亦妙句也¶
杜少陵卒於荆楚歸塟於陕此元㣲之墓誌所載而衡¶
之耒陽有少陵墓史氏因以為聶令具牛酒迎之一夕¶
大醉而卒故聶令因為之藁塟微之之誌云旅殯岳陽¶
其孫元和中改塟於鞏讀其墓誌當以是為正史氏未¶
詳本末也陶母不知終於何地而今陶母墓在在有之¶
新塗闤闠中亦有陶母墓李太白世傳乗醉捉月溺死¶
<pb:KR3l0073_WYG_003-3b>¶
於水今白墓在采石又在州東青山一所而有二墓耒¶
陽少陵墓殆此𩔖耳¶
梅聖俞送歐陽闢晦夫詩有曰我家無梧桐安可久棲¶
鳯鳯窠在桂林烏哺不得共晦夫桂林人甞從聖俞學¶
及其南歸故以是詩贈之蘓眀允初至京師時東坡與¶
子由年甚少人鮮有知者聖俞獨竒之故贈眀允詩有¶
云嵗月不知老家有雏鳯凰百鳥戢羽翼不敢呈文章¶
後東坡謫海南過合浦始識晦夫談論累日晦夫因出¶
<pb:KR3l0073_WYG_003-4a>¶
聖俞贈行之詩東坡讀畢執晦夫手笑曰君年六十六¶
余雖少而白髮蒼顔大略相似困亦不甚相逺聖俞所¶
謂鳯例如此天下皆言聖俞以詩窮吾二人又窮於聖¶
俞之詩可不一大笑乎¶
東坡甞與山谷論書東坡曰魯直近字雖清勁而筆勢¶
有時大瘦幾如𣗳梢掛蛇山谷曰公之字固不敢輕議¶
然間覺褊淺亦甚似石壓蝦蟇二公大笑以為深中其¶
病¶
<pb:KR3l0073_WYG_003-4b>¶
玊笥飈御廟乃西嶽之别祠初為雲騰廟許覺之書三¶
大字後改賜今名唐之神多唐衣冠傳聞其像皆唐所¶
塑帝像不冕而冠盖章聖東封後始冊帝號土人屢欲¶
更像迄不得卜水旱疾疫有禱輒應逺近數百里舉子¶
當秋賦亦皆徃謁始因劉公羙中甞致禱神降之夢有¶
詩云来年三月春盛時驊騮稳歩金街西劉公自是舉¶
進士中詞科出入中外終於兵部尚書顯謨閣學士故¶
皆以為夣之符如是外舅謝公世林方舎法盛時再貢¶
<pb:KR3l0073_WYG_003-5a>¶
不第其居距祠不下數里嵗時奉祠惟謹一日以科目¶
禱焉夣中亦得詩句云欲留年少待富貴富貴不来年¶
少去乃樂天詩也外舅自是不復南宫大廷之試尋以¶
疾終¶
玊笥山清真宫乃太秀法樂洞天兩山回合澗水横陳¶
門外三峯如削玉古木壽藤幽森清峭環此山十里無¶
居人道書謂九天司命真君在焉輒以血食入宫中夜¶
必有光怪或自外茹之而来宿者夜亦驚魘不䏻寐凡¶
<pb:KR3l0073_WYG_003-5b>¶
病於宫中垂死必不可生者氣厭厭不絶必舁出十里¶
外乃絶相傳云山中不容有死氣此最異也¶
范信中名寥為士時慷慨好侠故山谷詩寄校理范寥¶
有黄犬蒼鷹伐狐兎之句舒州張懐素以幻術游公卿¶
間號落魄野人與朝士吴安詩子侄吴侔吴儲等結連¶
信中以其謀為不靖也欲入京告變而無其資湯東野¶
實資送之朝廷逮捕懐素等窮竟其事大觀元年獄成¶
坐累者餘百數而侔儲十數人皆處極刑雖其父母亦¶
<pb:KR3l0073_WYG_003-6a>¶
皆竄貶信中獲賞賚甚厚乃推以與東野故東野由監¶
簿積累至從官寥亦以供備庫副使累遷諸路戎鈐晩¶
年終於閩中¶
丁晋公家書畵填委南遷之日籍其所藏得李成山水¶
寒林九十餘軸他物徃徃稱是初晋公自兩制出守金¶
陵陛辭之日章聖以八幅𡊮安卧雪圖賜之旁題云臣¶
黄居宷定到神品盖不知為誰筆也其所畵林石廬舍¶
之所人地苦寒之態無不逼真侈上之賜於金陵城西¶
<pb:KR3l0073_WYG_003-6b>¶
北隅築堂曰賞心施此圖於巨屏觀者驚異乃知公之¶
嗜畵上且時有以増益之也¶
徃有從官典藩數與賊戰不利既召還一日於朝路中¶
戲同列曰衣冠佩玉而旋舍人給事盖其人欲溲溺而¶
時適兼二職耳未及對熊叔雅聲應曰棄甲曳兵而走¶
安撫尚書聞者以為善對而被誚者不堪¶
祖宗時知開封府多以翰林學士為之若除知制誥給¶
諌待制卿列則為權發遣然湏用天下之望且有政術¶
<pb:KR3l0073_WYG_003-7a>¶
者姜公遵謂之姜擦子薛公奎謂之薛出油皆以為政¶
清嚴公正使人愛而畏之若包孝肅之政至今人以為稱¶
説然知府事者亦未有不為執政也¶
崇寧錢文徽宗甞令蔡京書之筆畫從省崇字中以一¶
筆上下相貫寧字中不從心當時識者謂京有意破宗¶
無心寧國後乃更之¶
徽宗初改元曰建中靖國本謂建大中之道無熈寧元¶
祐之分也將令學士撰詔曽子宣言建中乃唐徳宗幸¶
<pb:KR3l0073_WYG_003-7b>¶
奉天時年號不若更之上曰太平亦梁末帝禪位年號¶
太宗用之初何嫌焉遂下詔不疑蔡京復用盡變元祐¶
之政改元曰崇寧崇寕者謂崇熈寧也¶
永州士人有登第者范忠宣公實識之一日問客曰某¶
人何故不歸對曰將試教官公不悦曰初登第當勤吏¶
事若為教官是自惰也歎惜久之¶
胡安定居湖學建治道齋俾講政事者居之劉彛以能¶
治水見稱後治郡率能興水利彛守章貢州城東西瀕¶
<pb:KR3l0073_WYG_003-8a>¶
江每春夏水潦入城民甞病浸水退則人多疾死前後¶
太守莫能治彛至乃令城門各造水忩凡十有三間水¶
至則閉退則啟啟閉以時水患遂息¶
東坡守徐州作燕子樓樂章方具稿人未知之一日忽¶
閧傳城中東坡訝焉詰其所從来乃謂發端於邏卒東¶
坡召而問之對曰某稍知音律甞夜宿張建封廟有歌¶
聲細聴之乃此詞也記而傳之初不知何謂東坡笑而¶
遣之¶
<pb:KR3l0073_WYG_003-8b>¶
杜鎬在江南時待試於有司一日旅邸方晝寢忽有䑕¶
銜文一卷自門竇而入鎬寤而逐之䑕不驚走以書置¶
之床前而去取其書而觀之乃孝經注疏也鎬心異其¶
事遂取讀數過既入試問題正出疏中鎬遂中𨕖¶
章伯益名友直郇公之族子也郇公甞欲以郊恩奏補¶
辭不願受皇祜中廷臣以文行論薦召試玉堂亦以疾¶
辭時有詔太學篆石經廷臣復薦之伯益不得已遂至¶
闕下篆畢除將作監簿伯益固辭朝廷知其不願仕亦¶
<pb:KR3l0073_WYG_003-9a>¶
不之强伯益書畵今皆名世惟詞章不多見焉¶
歐陽公之父崇公與母韓國太夫人皆塟於沙溪瀧岡¶
胥楊兩夫人之喪亦歸祔塟公辭政日屢乞豫章欲歸¶
省墳墓竟不得請里中父老至今相傳云塟夫人時常¶
指其山之中曰此處他日當葬老夫後葬於新鄭非公¶
意也¶
斵琴貴孫枝或謂桐本既伐旁有蘖者為孫枝或謂自¶
本而岐者為子幹自子幹而岐者為孫枝凡桐遇伐去¶
<pb:KR3l0073_WYG_003-9b>¶
隨其萌蘖不三年可材矣而子自幹岐生者雖大不能¶
拱把唐人有百衲琴雖未詳其取材然以百衲之意推¶
之似謂衆材皆小綴葺乃成故意其取自子幹而岐生者¶
為孫枝也孫枝既難得縱有非久藏未可用今人求之¶
老屋間得其材當試於水中沒入數尺徐觀其浮取其¶
浮者用之此亦古人遺意若僧寺木魚嵗年雖久而扣¶
撃之餘聲𣪚質不足用也¶
世寳雷琴鄉人董時亮蓄一琴以為雷氏舊物予甞見¶
<pb:KR3l0073_WYG_003-10a>¶
之顧莫能辨也紹興中偶一部使者聞之因願得以供¶
上方時亮未許則借觀而固留之以白金五百両為謝¶
即日以獻内府辨之曰琴古且異以為雷琴則欺矣郤¶
不納獻者念費之博返琴而索銀更謂時亮曰倘以為¶
無虗辱則請留百金時亮聞之喜曰以琴歸我正所欲¶
也銀何用為盡舉而復之封識尚存聞者莫不歎服時¶
亮正上官至朝議大夫而家無生理後其子仕嶺表死¶
不知今歸誰氏¶
<pb:KR3l0073_WYG_003-10b>¶
廣南風土不佳人多死於瘴癘其俗又好巫尚鬼疾病¶
不進藥餌惟與巫祝従事至死而後已方書藥材未始¶
見也景徳中邵曄出為西帥兼領漕事始請於朝賜聖¶
恵方與藥材之費以幸一路真宗皆從其請嵗給錢五¶
百緡今每嵗夏至前漕臣製藥以賜一路之官吏盖自¶
曄始¶
岐山西北十餘里有周公祠祠後山下泉湧出甘冽特¶
異於他所人謂之潤徳泉相傳云有大變則涸而不流¶
<pb:KR3l0073_WYG_003-11a>¶
崇寧中泉脉忽竭山下人浚而深之始得㳙滴終不能¶
復舊也¶
興國富池廟碑神乃三國吴將甘寕也紹興初巨盗李¶
成既渡江破江州欲入豫章大掠江西諸郡来禱於廟¶
以决所向持環珓擲之幾及地忽躍起髙丈餘墜神所¶
坐之後賊驚曰神不我與矣遂轉戰而之湖南江西不¶
被李成之虐者皆神之賜也後郡守以聞於朝加封王¶
爵敞大祠宇龕藏環珓而表之曰靈珓¶
<pb:KR3l0073_WYG_003-11b>¶
東坡水龍吟笛詞髙雲翔云後之箋釋者獨謂楚山脩¶
竹如雲是蘄州出笛竹至異材秀出於林表之語不知¶
是東坡叙取材法也凡竹林生後長者必過前竹其不¶
能過者多死一林内特一竹可材逺而望之或伐取數¶
十百竿錯亂終不可識蔡邕仰視柯亭屋椽得竒材不¶
待如此求之而邕後無至鍳獨有此法可求耳雲翔甞¶
赴禮部與仲兄及諸鄉人飲於酒肆有數老樂工相近¶
談論音律雲翔微笑其人乃前致敬曰某軰大晟府舊¶
<pb:KR3l0073_WYG_003-12a>¶
人適有所談而諸學士發笑必某言不恊理雲翔時既¶
酒酣乃取其笛弄之諸工駭聴失色設拜而去次日詣¶
雲翔之館求教雲翔辭之雲翔洞曉音律能移宫轉羽¶
子弟朋友間無能授其法再舉不第而死雲翔名驤吉¶
水人¶
劉執中彛知䖍州以其地近嶺下偏在東南陽氣多而¶
節候偏其民多疫民俗不知醫信巫祈鬼乃集醫作正¶
俗方專論傷寒之疾盡籍管下巫師得三千七百餘人¶
<pb:KR3l0073_WYG_003-12b>¶
勒之各授方一本以醫為業楚俗大抵尚巫若州郡皆¶
倣執中此舉亦政術之一端也¶
孔毅甫為舉子時甞夣有五色線繋角黍来餽者毅甫¶
食之既其年試於南宫遂中𨕖¶
大觀中士人李彪久留太學慷慨好直言覩時政之弊¶
欲上書論其事蔡氏之黨知之乃宻以告元長大怒付¶
獄推治且謂開封尹曰李彪狂妄死有餘責人懼莫敢¶
救者㑹張天覺代相應得從末减後元長復位欲竟其¶
<pb:KR3l0073_WYG_003-13a>¶
事遂流彪於海外¶
　¶
　¶
　¶
　¶
　¶
　¶
　¶
<pb:KR3l0073_WYG_003-13b>¶
　¶
　¶
　¶
　¶
　¶
　¶
　¶
　獨醒雜志卷三¶
