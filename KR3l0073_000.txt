# -*- mode: mandoku-view; -*-
#+TITLE: 獨醒雜志
#+DATE: 2015-08-24 23:39:32.237001
#+PROPERTY: ID KR3l0073
#+PROPERTY: BASEEDITION WYG    
#+PROPERTY: JUAN 提要
<pb:KR3l0073_WYG_000-1a>¶
欽定四庫全書　　　　　子部十二¶
　獨醒雜志　　　　　　　小説家𩔖一(雜事之屬/)¶
　　提要¶
　　　　(臣/)等謹案獨醒雜志十卷宋曽敏行撰敏行¶
　　　　字達臣自號浮雲居士又曰獨醒道人又曰¶
　　　　歸愚老人吉水人吉水屬廬陵郡故又自題¶
　　　　曰廬陵曾祖孝先祖君彦皆當熙寧之時不¶
　　　　肯以新學干科第故敏行守其家法多與正¶
<pb:KR3l0073_WYG_000-1b>¶
　　　　士遊胡銓楊萬里謝諤皆其友也年甫二十¶
　　　　以病廢不能仕進遂専意學問積所聞見成¶
　　　　此書其子三聘編為十卷以樊仁逺所作行¶
　　　　狀及銓所作哀詞附後萬里序之諤䟦之後¶
　　　　趙汝愚周必大樓鑰亦皆為之䟦書中多記两¶
　　　　宋軼聞可補史傳之闕間及雜事亦足廣見聞¶
　　　　於南渡後劉岳諸將皆深相推挹而于秦檜¶
　　　　則惟記與翟汝文詬爭一事亦不甚置是非¶
<pb:KR3l0073_WYG_000-2a>¶
　　　　于秦熺登第一事亦僅借崔頎以寓之考敏¶
　　　　行卒於淳熙二年去檜未逺殆猶有所避歟¶
　　　　書中稱風鳶造自韓信而不言所據案唐李¶
　　　　冘獨異志載有是説小説妄談于古無徵又¶
　　　　唐改正月晦日為中和節載於鄴侯家傳當¶
　　　　時嘗以命題試士其詩載於文苑英華本非¶
　　　　僻事而試官謬舉清明寒食之説敏行亦不¶
　　　　能糾正葢以記録為主不以考証為主也如¶
<pb:KR3l0073_WYG_000-2b>¶
　　　　仁宗朝二衛士論貴賤事乃因朝野僉載唐¶
　　　　魏徵事而影撰(按此事先載能改齋漫/錄中賓退錄嘗辨之)京師¶
　　　　知術者埋金事乃因國史補遺晉隗炤事影¶
　　　　撰(見太平廣記/二百十六卷)敏行皆不辨而述之又蔡絛¶
　　　　勒亭乃為其兄攸所軋見宋史蔡京傳而云¶
　　　　以西清詩話為言者所劾偽吕洞賓詩乃福¶
　　　　州黄待聘所撰當時已捕斬于馬行街見耿¶
　　　　延禧林靈素𫝊(按此傳載賓/退錄第一卷)而云真有洞賓¶
<pb:KR3l0073_WYG_000-3a>¶
　　　　現化事尤失之不考至于欲以人挽獨輪車¶
　　　　為陣尤如兒戲其謬更甚于房琯楊萬里序¶
　　　　乃盛稱之可謂舍所長而譽所短矣乾隆四¶
　　　　十三年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)陸費墀¶
#+PROPERTY: JUAN 原序
<pb:KR3l0073_WYG_000-4a>¶
獨醒雜志原序¶
古者有亡書無亡言南人之言孔子取之夏諺之言晏¶
子誦焉而孔子非南人晏子非夏人也南北異地夏周¶
殊時而其言猶傳未必垂之䇿書也口𫝊焉而已矣故¶
秦人之火能及漆簡而不能及伏生之口然則言與書¶
孰堅乎哉雖然言則堅矣而言者有存亡也言者亡則¶
言亦有時而不堅也書又可廢乎書存則人誦人誦則¶
言存言存則書可亡而不亡矣書與言其交相存者歟¶
<pb:KR3l0073_WYG_000-4b>¶
廬陵浮雲居士曽達臣少刻意於問學慨然有志於當¶
時非素𨼆者也甞與當世之士商略古今文章前代之¶
豪傑知光武不任功臣而知其有大事得論諌知武侯¶
終身無成而知司馬仲達實非其對知鄧禹之師無敵¶
而知其短於取衆知孫權之兵不勤逺略而知其度力¶
之所能若夫以兵車爲活城以紙鳶為本於兵器談者¶
初笑之中折之卒服之古之人固有生不用於時而沒¶
則有傳於後夫豈必皆以功名之焯著哉一行之淑一¶
<pb:KR3l0073_WYG_000-5a>¶
言之臧而傳者多矣其不傳亦不少也豈有司之者歟¶
抑有幸不幸歟抑其後世之傳不傳亦如當時之用不¶
用皆出於適然歟是未可知也若達臣之志而不用世¶
是可歎也既不用世豈遂不傳世歟達臣既沒吾得其¶
書所謂獨醒雜志十卷於其子三聘盖人物之淑慝議¶
論之予奪事功之成敗其載之無諛筆也下至謔浪之¶
語細𤨏之彚可喜可笑可駭可悲咸在焉是皆近世賢¶
士大夫之言或州里故老之所傳也盖有予之所見聞¶
<pb:KR3l0073_WYG_000-5b>¶
者矣亦有予之所不知者矣以予所見聞者無不信之¶
予之所不知者無不信也後之覽者豈無取於此書乎¶
淳熈乙巳十月十七日誠齋野客楊萬里序¶
